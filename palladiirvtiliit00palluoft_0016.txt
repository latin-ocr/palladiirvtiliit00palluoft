ΧΠ PRAEFATIO

librum metricum Florentiae mense aprili anni 1875
contuli.

Codex D i. e. Florentinus sive Laurentianus 53, 15,
chartaceus, manu scriptus, saeculi XV, foliorum 179,
minimae formae oblongae, continet: I Donati breviatio
Ovidii. II Anonymi vitae Ovidii aliorumque. ΙΠ Asconii
adnotationes ad Ciceronis orationes quasdam. IV Ano-
nymi de deminutivis nominibus Opus. V Anonymi Com-
mentarius in Vergilii Priapeiam. VI Palladii de arte
insitionis LibelluS, praevio Prologo, ut in Codice XXIV
Plut. XLVII (C). VH Fenestellae de Romae Magistrati-
bus Liber. VIII Alia Ovidii vita incerti auctoris. Pal-
ladii autem liber incipit a folio 127 et aliquot locis se-
sundam manum praebet. hunc Florentiae mense aprili
anni 1875 contuli.

Codex H i. e. Vaticanus 5245, chartaceuS, manu scrip-
tus saeculi XV, foliorum 213, praeter alia conprehendit
a folio 85 usque ad folium 91 Palladij Rutilij Tauri
aemiliani ad Pastellum de Insitione librum, quem
Romae mense aprili anni 1875 contuli.

Ex his codicibus C cum vulgari lectione, quae usque
ad Schneiderum in editionibus legitur, exceptis nonnullis
rebus parvulis plane consentit: itaque haec ex illo fluxisse
videtur. neque multum ab eo codex B discrepat. sed
codices A et D et H, qui inter se concordant, plures
lectiones habent, quae hos ab alio eoque meliore fonte
emanasse quam illos indicent: aliquotiens sane occurrunt
in codice D lectiones ab A et H diversae, quae arbitra-
riae correctiones videntur. atque multo magis quam D
codices C et B tali libidine corruptos esse perspicuum est.

Itaque ei codices, qui Palladii de insitione librum
continent, in tria genera dividenda esse existimo: quorum
optimum genus ex codicibus A et H constat, in secundo
D numerandus est, ex deterrimis sunt C et B.

Neque praetermittendum est littera 9 Gesneri editionem
anni 1774 et s Schneideri 1795 significari, item varias codi-
cum manus numeris, qui litteris adscripti sunt, ut adsolet.

