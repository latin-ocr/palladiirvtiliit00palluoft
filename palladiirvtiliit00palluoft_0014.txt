X PRAEFATIO

chartacea, anno Christi 1414 exarata, Varronis de eodem
argumento librum tertium amplectitur. in hoc quidem
codice Palladii uno tituli ante singula capita omissi sunt.
inest autern manus secunda ac plures inveniuntur correc-
turae atque interpolationes, quas codex S non habet.

Est denique in eodem genere numerandus codex F i. 6.
Florentinus sive Laurentianus 47, ι433, membranaceus,
manu scriptus, saeculi XIII, foliorum inscriptorum 57,
columnarum 2, versuum 36, formae paene quadratae,
quem Florentiae mense aprili anni 1875 contuli. cuius
postremi folii scriptura ita evanuit, ut vix legi possit.
atque insunt multae interpolationes.

Quartum genus est id, cuius codices licentia atque
interpolationibus scatent.

In eo numero est codex Vaticanus 2193, membrana-
ceuS, manu scriptus, saeculi XV, foliorum 156, colum-
narum 2, 'versuum 52, magnae formae oblongae, quo non
solum Palladii de praeceptis rei rusticae siue de
agricultura libri tredecim sed etiam alia eaque diversa
continentur, ut Lucii Apuleji Madaurensis De deo Socratis
aliaque, Ciceronis Orationes pro M. Marcello et Q. Ligario,
Iulii Frontini Strategematon libri IV, Flavii Vegetii Epito—
mes rei militaris libri V, Anonymi observationes quaedam
super agricultura. ac Palladius quidem incipit a fol. 118
pag. 2 col. 2 et terminatur fol. 150 pag. 1 col. 2. initiales
litterae singulorum Palladii librorum auro atque intus pic-
turis ornatae sunt. huius codicis eam partem, quae Palla-
dium conplectitur, ad eundem librum, ex quo codices se·
cundi et tertii generis originem traxerint, reducendam esse
ex pluribus locis apparet. sed quod nihil momenti huic
codici Romae mense aprili anni 1875 aliqua ex parte a me
conlato concedendum esse censeo, lectiones eius in appa-
ratum criticum proferre supervacaneum esse mihi videtur.

Eiusdem generis eum quoque fuisse puto codicem,
quo Vincentius in Speculo suo naturali conscribendo1 usus

1 Schneidcri tom. III praef. X.

