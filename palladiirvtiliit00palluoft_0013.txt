PRAEFATIO IX

autem numerum 148 legitur haec quoque inscriptio:
Olim Medic. 100. atque hic quidem codex, quamquam
est integer, tamen multas habet rasuras et correcturas,
quae ad orthographiam et adsimulationem spectant. et
quae defuerant litterae et verba, saepissime inter lineas,
nonnumquam in textu adscripta sunt: hae autem inter-
polationes et vetustiore et recentiore manu factae sunt.
atque hic codex, quamvis cum iis tribus, quos modo
tractavimUS, plerumque consentiat, tamen multas lectio-
nes habet peculiareS, quas alius praebet nullus. itaque
non dubito hunc codicem in secundo genere numerare.
contuli autem eum Vindobonae mense martio anni 1875.

Eiusdem generis codicem esse existimo Lugdunensem,
de quo supra dixi, sive G, quia et continuas habet duas
manus secundas easque alteram vetustam alteram satis
recentem et nonnullas emendationes textus, qui ex illo
codice Laudunensi haustus esse mihi videtur.

Tertium genus codices efficiunt et secunda quadam
manu emendati et multis interpolationibus corrupti.

Ex eis est codex S i. e. Parisinus 6830E membrana-
ceus, manu scriptus, olim D. Dufresne, saeculi XI, folio-
rum 72, versuum 36, maioris formae oblongae, quem
Parisiis mense septembri 1874 contuli. hic quoque umore
vitiatus est aliqua ex parte. inest manus secunda, quae
tales rasuras et correcturas fecit, quales Vindobonensis
habet. multis locis interpolationes occurrunt. ex eodem
fonte, ex quo codex S originem ducit, Erfurtensis sive
E emanavit, id quod paene innumerabiles lectiones demon-
strant: neque paucae interpolationes in eo reperiuntur
peculiares, atque nonnulla sunt indicia, quibus adducor,
ut codices S et E ex G haustos esse existimem.

Eiusdem generis est codex T i. e. Parisinus 6830 F,
manu scriptus, partim membranaceus partim chartaceus,
olim Puteanus, pars eius prior, membranacea, foliorum 80,
versuum 29, maioris formae oblongae, saeculi XIII, quae
Palladii libros tredecim continet, a me Parisiis mense
septembri anni 1874 conlata est: posterior autem pars,

